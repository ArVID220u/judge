<div class="statementparagraph" id="problemmainstatement">

    <p>
    Lynn och Andrea har franska, men tycker att läraren är tråkig. Förra fransklektionen spelade de luffarschack för att underhålla sig själva. Idag kom de på ett nytt spel: intenuddaschack!
    </p>

    <p>
    Intenuddaschack består precis som luffarschack av ett rutnät, av storlek $N \times N$. Och precis som i luffarschack sätter den ena spelaren ut kryss och den andra ringar.
    </p>
    <p>
    I intenuddaschack finns dock en ny regel: man får inte placera ett kryss eller en ring i en ruta som nuddar en ruta som redan innehåller ett kryss eller en ring! En ruta sägs nudda en annan ruta om de delar en kant (d.v.s. varje ruta nuddar max 4 andra rutor — upp, ner, höger och vänster).
    </p>

    <p>
    Den första spelaren som inte kan göra ett drag förlorar. Det handlar alltså inte om att få fem-i-rad, utan att se till att alltid kunna göra ett drag.
    </p>

    <p>
    Lynn börjar. Andrea är väldigt bra på schack (och naturligtvis då även på intenuddaschack) vilket betyder att hon alltid kommer att spela optimalt. Lynn vill därför veta om det överhuvudtaget är möjligt för henne att vinna.
</div>


<h2 class="inputoutputtitle" id="inputtitle">Input</h2>

<div class="statementparagraph" id="inputstatement">

    <p>
    Den första och enda raden kommer att innehålla talet $N$ — rutnätets bredd. Det gäller att $2 \leq N \leq 100$.
    </p>

</div>

<h2 class="inputoutputtitle" id="outputtitle">Output</h2>

<div class="statementparagraph" id="outputstatement">

    <p>
    Om Lynn kommer att förlora oavsett vad hon gör ska du skriva ut ett kolon följt av en öppnande parentes. Med andra ord ska du skriva ut <code>:(</code>
    </p>
    <p>
    Om det finns ett sätt för Lynn att vinna (trots att Andrea spelar optimalt) ska du skriva ut ett kolon följt av en avslutande parentes. Med andra ord ska du skriva ut <code>:)</code>
    </p>
</div>

