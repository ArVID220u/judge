<div class="statementparagraph" id="problemmainstatement">

    %al%image:figur1.png%al%

  <p> 
Om någon frågar hur mycket klockan är, svarar de flesta "kvart över fem", 15:29 eller något liknande. Vill man göra det lite svårare så kan man annars svara med vinkeln mellan tim- och minutvisaren, eftersom man ur denna information entydigt kan bestämma klockslaget. Dock är det många människor som är ovana vid detta sätt att ange tider, så det vore bra att ha ett datorprogram som översätter till ett mer normalt format. Du ska skriva ett sådant program.
</p>
<p>
Vi förutsätter att vår klocka saknar sekundvisare och endast visar ett helt antal minuter (det vill säga: båda visarna hoppar framåt bara på hel minut). Vinkeln avläses genom att utgå från timvisaren och sedan mäta hur många grader medurs minutvisaren ligger (se bilden). För att undvika decimaler anges vinkeln i tiondels grader (så att 85.5 grader skrivs som 855). Detta tal är alltid ett heltal mellan 0 och 3595 (inklusive) och är, som en följd av att endast hela minuter visas, alltid delbart med 5.
</p>


</div>

<h2 class="inputoutputtitle" id="inputtitle">Input</h2>

<div class="statementparagraph" id="inputstatement">

    <p>
    Den första och enda raden kommer att innehålla ett tal $v$, som är vinkeln mellan timvisaren och minutvisaren i tiondels grader.
    </p>

</div>

<h2 class="inputoutputtitle" id="outputtitle">Output</h2>

<div class="statementparagraph" id="outputstatement">
    <p>
    Du ska skriva ut vad klockan är. Tiden ska anges i vanligt digitalformat, alltså h:mm eller hh:mm, beroende på antalet timmar. Notera att minuterna alltid ska ges med två siffror. Vi förutsätter att det är morgon, så alla tider ska ligga mellan 0:00 och 11:59 (inklusive).
    </p>
</div>
